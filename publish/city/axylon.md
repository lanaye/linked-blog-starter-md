---
title: Аксилон
excerpt: "/md_assets/attachments/axylon.jpg"
backLink: "регіон Метахара, /geo/metahara"
---

**Категорія**: Індустріальний центр  
**Клімат**: Помірний, переважують дощі  

##### Опис
Найбільший індустріальний центр [[metahara|Метахари]], де зосереджено виробництво, логістика та морська торгівля. Місто побудоване за чіткою структурою: порти, заводи, житлові райони та адміністративні центри мають свої визначені зони. Незважаючи на суворий ритм життя, тут панує атмосфера розвитку та винахідливості.  

##### Історія
Коли Пакт Миру набув чинності, військове виробництво різко скоротилося, і місто зіткнулося з кризою: багато заводів, які раніше випускали зброю, стали непотрібними. Проте керівники Аксилона та Рада Інженерів прийняли стратегічне рішення переорієнтувати промисловість. Вони почали виробляти механічні пристрої для мирного життя: автоматизовані системи для сільського господарства, парові двигуни для транспорту та складні механізми для будівництва.  
Хоча Пакт Миру зберігається, зростання індустрії створило нові проблеми для Аксилона:  
  _Складнощі з ресурсами_ – через активне виробництво місто залежить від постачання руди з [[waltesar|Валтесара]].  
  _Контрабанда та нелегальні угоди_ – у Чорних Доках процвітає торгівля забороненими технологіями.  
  _Протистояння традиціоналістів і новаторів_ – частина майстрів виступає проти масової механізації, вважаючи, що вона знищує мистецтво ремесла.  

##### Особливості міста
У місті діє система парового транспорту, що з’єднує різні райони.  
У деяких кварталах є автоматичні ліхтарі та механізовані ліфти.  
Через високий рівень промисловості в Аксилоні велика проблема зі смогом та поганою екологією.   

##### Основні райони та місця
**Промисловий сектор** - cерце міста, де зосереджені найбільші заводи та фабрики.  
_Механічний Дворик_ – мережа майстерень і дрібних цехів, де інженери та ремісники працюють над новими винаходами.  
_Завод “Вогняне Серце”_ – головне металургійне підприємство, що виробляє сталь, сплави та механічні деталі.  
_Фабрика Автоматонів_ – виробництво магі-тех конструкцій, що використовуються як помічники в промисловості.  
_Центр Технічного Контролю_ – місце, де перевіряють якість продукції та впроваджують нові стандарти виробництва.   

**Портова зона Аксилона** - має найбільший у [[metahara|Метахарі]] порт, через який проходять товари, ресурси та пасажири.  
_Головний Технопорт “Залізний Берег”_ – величезний торговий та вантажний вузол, оснащений кранами, паровими машинами та конвеєрами.  
_Док “Морський Клинок”_ – верф, де будують і ремонтують кораблі, зокрема парові судна та експериментальні магі-тех фрегати.  
_Чорні Докі_ – тіньовий район, де контрабандисти продають заборонені технології та рідкісні ресурси.  
_Митний Корпус_ – адміністративний комплекс, що контролює імпорт і експорт товарів.  

**Житлові та робітничі райони**  
Місто розділене на кілька житлових кварталів залежно від соціального статусу мешканців.  
_Квартал Кузнярів_ – район, де живуть і працюють інженери, майстри та робітники заводів.  
_Зона Парових Шахт_ – місце, де компактно розташовані гуртожитки та житло для сезонних робітників.  
_Механічний Престиж_ – елітний квартал, де мешкають керівники заводів, впливові торговці та вчені.  

**Адміністративний центр**  
Оскільки Аксилон є економічним вузлом, тут працюють органи управління.  
_Будівля Індустріального Союзу_ – головний адміністративний центр, що контролює роботу заводів та портів.  
_Рада Інженерів_ – орган, який розглядає питання розвитку технологій, ліцензій та будівництва нових підприємств.  
_Банк Метахари_ – фінансова установа, що займається кредитуванням бізнесу та операціями з металами.  

**Дослідницькі лабораторії та навчальні заклади**  
Аксилон також є центром технічних досліджень.  
_Інститут Промислових Технологій_ – навчальний заклад для майбутніх інженерів і винахідників.  
_Лабораторія Парового Розвитку_ – науковий центр, де експериментують із новими джерелами енергії.  
_Майстерня “Живий Метал”_ – місце, де створюють передові механізми та прототипи.  

**Торгові та розважальні заклади**  
Навіть у робочому місті є місце для відпочинку.  
_Ринок Технічних Чудес_ – місце, де продають інноваційні пристрої, запчастини та металеві вироби.  
_Таверна “Гвинт і Шестерня”_ – популярний заклад серед робітників, де обговорюють новини та замовляють випивку.  
_Аукціон Інженерних Ідей_ – подія, на якій виставляють на продаж креслення та проекти нових винаходів.  
