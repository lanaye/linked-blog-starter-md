---
title: "Сессія 3"
excerpt: "/md_assets/attachments/session3.jpg"
---

Гравці отримують нове завдання:  

> Вирушайте в [[mornheym|Морнхейм]], столицю [[ragmorn|Рагморну]]. Капітан Світової Гвардії — обраний, як і ви — вже чекає на вас.

##### Дорога до столиці

Вони вирушають у дорогу. Погода холодна, але вітру немає. Сонце світить високо, освітлюючи вкриті снігом гірські стежки. Незабаром перед ними відкривається [[mornheym|Морнхейм]] — суворе, але величне місто, в якому живе безліч гномів, дворфів та орків.

##### Фредерік — гід мимоволі

Щойно вони входять у місто, до них підбігає привітний гном на ім’я [[frederick|Фредерік]]. Він із захопленням розповідає про [[mornheym|Морнхейм]], проводить для них невелику екскурсію та терпляче відповідає на всі запитання.

>Ви вперше тут? О, вам точно сподобається! Ось ринок, там чудові ковалі, а якщо шукаєте гарний напій — завітайте в “Гірський притулок”.

##### Зустріч із капітаном

Вони прямують до центру Світової Гвардії. В головній залі їх зустрічає капітан [[lewis-mason|Льюїс Мейсон]].

[[lewis-mason|Льюїc]] явно не майстер комунікації або ж гравці... — розмову з ним важко назвати продуктивною. Але врешті-решт він дає їм завдання:

>У місті ходять чутки, що з’явився новий лідер кримінального підпілля. Дізнайтесь більше та зупиніть джерело наказів.

##### Гірський притулок

Першою зупинкою стає таверна “Гірський притулок”. Там вони знайомляться з тавернарем, який має одну незвичайну особливість: він забуває абсолютно все, окрім замовлень.

>Ви хто? Що? А, ви ж замовляли ель!

На щастя, його дружина має ідеальну пам’ять і завжди знає, що відбувається в місті. Вона радить їм піти в паб “Пінний камінь” — там бувають люди, які знають більше, ніж треба.

##### Гра на інформацію

У “Пінному камені” бармен звертає увагу на двох хлопців, які сидять за найтемнішим столиком і грають в карти.

Гравці намагаються розговорити їх, але справа не обходиться без погроз. У результаті хлопці погоджуються поділитися інформацією, але тільки якщо гравці виграють у гру.

Завдяки До’ві гра була безпрограшною. Один із хлопців нервово зітхає і каже:

>Накази надходять телепатично. Вони завжди точні. Якщо згадати старі історії… це тюрма [[bezodnya|“Безодня”]]…

##### Розкриття імені

Гравці повертаються до [[lewis-mason|Льюїса]] з новою інформацією. Капітан негайно відправляє їх у в’язницю та дає їм у напарники [[no-name-or-female|гвардійку орчиху]].

У [[bezodnya|“Безодні”]] вони детективним шляхом визначають головну підозрювану — [[neyra-morn|Нейру Морн]].

Розмова з нею виявляється складнішою, ніж вони очікували. Щоразу, коли вона намагалася щось сказати, [[no-name-or-female|гвардійка]] її перебивала.

Проте [[neyra-morn|Нейра]] передає телепатичне повідомлення [[raydis|Рейдісу]]:

>Знайдіть скарб у складі і розкажіть Морнхейму правду.

##### Секрет у сховищі

Гравці вирушають у склад і знаходять дивний механізм. Його можна відкрити лише ключем, який Кіаран запам’ятав(ла), побачивши татуювання Нейри.

Скриня всередині містить:  
*Сокиру підкорення*  
*Записи колишнього капітана гвардії [[loyd-mason|Ллойда Мейсона]]*  
*Записи філософа*  
*Ще один ключ…*  

Що саме вони знайшли? І яку правду [[neyra-morn|Нейра]] хоче розповісти місту?
