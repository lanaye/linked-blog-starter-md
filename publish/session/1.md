---
title: "Сессія 1"
excerpt: "/md_assets/attachments/session1.jpg"
---

##### Початок: Заклик обраних
Після отримання загадкового послання та появи міток на руках, герої вирушили до таверни. Там вони виявили, що вільний був лише один стіл, і були змушені сісти разом. Це призвело до незграбної та напруженої зустрічі, оскільки зібралося багато різних за характером і походженням персонажів. [[chogori-o|Чогорі]] майже посварився з тавернярем, а [[reydis|Рейдіс]] у той же момент навчав його базовим соціальним навичкам.

Раптово вони отримали ще одне послання: 
> Завдання номер 1: покиньте цю таверну. знайдіть провідника на вулиці.  
Пора було вирушати на пошуки провідника. На площі зібралося безліч людей, але їхню увагу привернув силует, який швидко зник за рогом. Вони кинулися слідом, проте, повернувши за ріг, не знайшли його – лише кілька перехожих. Розпитавши їх, герої отримали допомогу від дівчинки, яка єдина також бачила силует. Вона розповіла, що таємнича постать їй посміхнулася і сказала:  
>"Для тебе ще не час".

Дівчинка вказала напрямок, куди пішов силует, і герої рушили слідом. Незабаром вони побачили, як таємнича постать безперешкодно пройшла крізь двері. Відкривши їх, герої опинилися в іншому вимірі.

##### Випробування у невідомому вимірі

Усередині вони виявили дивні розписи на стінах із іменами, що світилися різними кольорами. У круглій залі на них чекав провідник, який відповів лише на деякі питання, і ці відповіді навряд чи були корисними.

За допомогою дзеркального обеліска герої змогли пройти далі, де їх чекали випробування. Деякі були психологічними, деякі командними, а інші – фізичними. Подолавши всі труднощі, вони довели, що гідні звання обраних.

Перед завершенням провідник надав їм останній шанс піти. Вони отримали вибір: продовжити шлях і отримати відповідь на одне запитання чи ж отримати відповіді на будь-які запитання, але залишити цей шлях і забути про все, що сталося. Герої вирішили продовжити...

Але чи дійсно вони самі зробили цей вибір?
