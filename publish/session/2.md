---
title: "Сессія 2"
excerpt: "/md_assets/attachments/session2.jpg"
---
##### Поглиблення
Після першої зустрічі з Провідником гравці повернулися до звичного життя. Пошуки відповідей виснажили їх, бо питати було ні в кого, а здогадки лише множилися.

Однієї ночі мітка на їхніх руках почала пекти, а перед ними з’явився портал, що без попередження затягнув їх на іншу сторону.

##### Ліс у пітьмі

Вони опинилися на невеликій галявині серед густого темного лісу. Лише місячне світло осяювало центр галявини, а все інше потопало в темряві. З’явився Провідник — цього разу ще більш зверхній, ніж раніше.

> Давно не бачились, — усміхнувся він. — Сподіваюся, ви встигли відпочити і вигадати собі конспірологічні теорії? Можливо, варто було розповісти вам усе одразу, але так не цікаво. Та й нам не вигідно.

Він вказав на стежку.

> Притупіть ваш запал до інформації та пройдіть випробування.

##### Випробування милосердя

Вони рушили вперед. Невдовзі натрапили на поранену лисичку. Провідник підганяв їх, але вони вирішили допомогти тварині, адже допомога потребуючим для них була важливішою за поспіх.

До’ва зупинилася. Її погляд привернуло легке світіння. Вона доторкнулася до невидимої сфери й побачила видіння: плани Вогню та Води руйнуються, занурюючись у колапс.

##### Випробування лабіринту

Стежка вела до входу в лабіринт. Це виявилося справжнім випробуванням: вони втрачали орієнтацію, не мали єдиного лідера, а відсутність чіткої мети збивала їх із шляху.  
Рейдіс знайшов дитину та погодився допомогти їй, але дитина весь час дратувала його, тільки новий друг бурсук зміг заспокоїти.  
Кіаран пожертвував(ла) рукою, щоб отримати карту лабіринту.  
Чогорі боровся з загадкою каменів, яка виявилася складнішою, ніж здавалося.  
Жінка-примара, що вічно шукала уваги, прив’язалася до Чогорі, але заспокоїти її зміг(ла) лише Кіаран.  

Зрештою вони зібрали всі руни, необхідні для відновлення магічного вівтаря. Щойно той активувався, перед ними знову з’явився Провідник.  

> Ви впоралися. Хоча, мабуть, помітили: виправляти те, що вже зроблено, забирає багато часу та зусиль. Сьогодні вам неймовірно пощастило, адже ви стали обраними вдруге. Тож я відповім на одне ваше запитання… або ж дам те, що, на вашу думку, вам найбільше потрібно.  

##### Ціна відповідей

Отримавши відповіді (які лише породили ще більше запитань), вони повернулися назад.

Але що це було? Чому цього разу відчуття ще гірші, ніж у перший?
