---
title: "Салліон 'Сал' Вейн"
excerpt: "/md_assets/attachments/sal.png"
---

**Раса**: Напів-ельф  
**Стать**: Чоловік  
**Вік**: 18 років  
**Статус**: Найкращий студент Академії  
**Розташування**: [[illium|Ілліум]]  

##### Опис

Салліон Вейн – справжній вундеркінд у світі магії, відомий своєю природною схильністю до чаклунства. Його магія не потребує традиційних формул чи складних жестів – він просто відчуває її, керує інтуїтивно та адаптується до будь-якої ситуації. Завдяки цьому Сал став одним із найкращих дуелянтів Академії, майже завжди перемагаючи своїх суперників легкістю, що здається принизливою для інших.

Його зовнішність лише підсилює ауру загадковості: жіночні риси обличчя, коротке хвилясте золотаве волосся, ідеально підібраний одяг у білих та темно-синіх відтінках. Він завжди виглядає бездоганно, немов не докладає жодних зусиль, щоб бути привабливим і впевненим у собі

##### Зовнішність  
**Статура**: Стрункий, витончений, невисокого зросту..  
**Волосся**: Коротке, хвилясте, золотавого кольору.  
**Обличчя**: Ніжні риси, що надають йому дещо андрогінного вигляду.  
**Одяг**: Завжди елегантний, надає перевагу білим і темно-синім кольорам із золотими акцентами.  

##### Характер
**Харизматичний**: легко заводить знайомства, чарує співрозмовників, але рідко впускає когось у свій внутрішній світ.  
**Безтурботний**: ставиться до життя легко, часто підколює інших і провокує суперечки просто заради забави.  
**Самовпевнений**: чудово знає, наскільки талановитий, і не боїться демонструвати це.  
**Загадковий**: ніхто не знає, що у нього на думці – Сал вміє тримати дистанцію і ніколи не відкривається повністю. Але якщо і відкрився - чи точно це справжнє його обличчя?  

##### Навички

**Інтуїтивна магія**: використовує закляття без традиційних формул і складних жестів.  
**Майстер дуелей**: один із найкращих у Академії, виграє поєдинки завдяки швидкості, нестандартному підходу та легкості, з якою керує магією.  
**Адаптивність**: здатний швидко пристосовуватися до нових умов, знаходячи нестандартні рішення.  
##### Стосунки
**[[raydis|Рейдіс]]**: має давню образу на нього, хоча ніхто точно не знає, що між ними сталося.  
**Сім'я**: походить із простої родини різноробочих, які, попри свою буденність, мають доволі дивне хобі – збирати різний мотлох. Час від часу Сал знаходить серед цього "мотлоху" справді цікаві речі, які можуть привернути його увагу.
