---
title: "Нейра Морн"
excerpt: "/md_assets/attachments/neyra.png"
---

**Раса**: Ельф  
**Стать**: Чоловік  
**Вік**: ~25 років  
**Псевдонім**: “Безсмертна пітьма”  
**Статус**: Колишня гвардійка, звільнена в’язень  
**Розташування**: [[mornheym|Морнхейм]]  

##### Опис
Нейра Морн — колишня гвардійка Світової Гвардії, яка стала однією з найвпливовіших фігур кримінального світу [[mornheym|Морнхейму]]. Свого часу вона намагалася протистояти змові [[loyd-mason|Ллойда Мейсона]], але була зраджена і ув'язнена. Провівши два роки у [[bezodnya|“Безодні”]], вона зберегла гострий розум і вплив, використовуючи свої магічні здібності для керування кримінальним підпіллям.

##### Зовнішність  
**Статура**: Струнка, але витривала. Тіло вкрите татуюваннями темної магії, які пульсують слабким сяйвом під час чаклунства.  
**Волосся**: Довге, біле, зазвичай заплетене в косу, хоча кілька пасом завжди вибиваються та обрамляють її обличчя.  
**Очі**: Світлі з жовтуватим відтінком, у них читається розум, іронія і прихована загроза.  
**Одяг**: Темні, практичні шати, що не обмежують рухів. Її плащ вишитий малопомітними магічними символами захисту.  
##### Характер
Нейра — холоднокровна, розважлива і завжди на крок попереду. Вона не демонструє своїх емоцій, хіба що у вигляді глузливих коментарів. Попри складне минуле, вона не керується жагою помсти — для неї головне вижити і контролювати ситуацію.  
*Стратегічне мислення*: Будь-яка її дія має мету, навіть якщо на перший погляд здається хаотичною.Самовладання: Вона майже ніколи не втрачає контролю, навіть під загрозою смерті.  
*Маніпулятивність*: Вміє використовувати слова та ситуації на свою користь, змушуючи ворогів грати за її правилами  

##### Минуле

Два роки тому Нейра була гвардійкою і довіреною особою [[loyd-mason|Ллойда Мейсона]]. Коли він знайшов чарівну сокиру, що могла підкорювати гномів, вона викрала її, намагаючись запобігти катастрофі. Однак Ллойд звинуватив її у крадіжці золота і засудив до довічного ув’язнення у [[bezodnya|“Безодні”]]. Там вона зрозуміла, що втеча неможлива, але контроль над злочинним світом Морнхейму — цілком реальний.

##### Нинішнє становище

Завдяки своїм телепатичним здібностям, Нейра керувала злочинними угрупованнями навіть із тюремної камери. Після виходу на волю її вплив лише зріс, і тепер вона може вільно діяти у місті, хоча багато хто все ще боїться її повернення.

##### Навички

**Тіньова магія**: Може створювати ілюзії, що повторюють голоси ворогів.  
**Аналіз слабкостей**: Вміє «читати» страх у очах, що допомагає їй маніпулювати навіть охоронцями.  
**Підпільна мережа**: має багато сумнівнів зв’язків в [[mornheym|Морнхеймі]], або і не тільки...  
**Телепатія**: Може зв’язуватися з людьми на великих відстанях, передаючи накази чи створюючи нав’язливі думки.

##### Стосунки

**[[loyd-mason|Ллойд Мейсон]]**: Бачить у ньому не просто зрадника, а слабку людину, яка побоялася власної сили.
**[[lewis-mason|Льюїс Мейсон]]**: Вірить, що він кращий за батька, але уникає зустрічей — кожен погляд Льюїса нагадує їй про роки ув’язнення.
**Гравці**: Бачить у них своє «дзеркало» — тих, хто ризикнув усім заради правди. Іноді дає їм загадкові підказки через своїх кримінальних зв’язків.
**Кримінальний світ**: Використовує його для збору інформації, але нікому не довіряє деталей.

##### Цікаві факти

**Псевдонім**: «Безсмертна пітьма» — це не лише посилання на її магію. Під час ув’язнення вона тричі накладала на себе ритуал псевдосмерті, щоб уникнути тортур.
**Зв’язок з гномами**: Через викрадену сокиру гноми вважають саме її злодійкою. Вона планує повернути їхню довіру, але поки що використовує цю ворожнечу для маніпуляцій.
