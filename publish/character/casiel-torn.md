---
title: "Касіель Торн"
excerpt: "/md_assets/attachments/casiel.png"
---

**Раса**: Людина  
**Стать**: Чоловік  
**Вік**: 27 років  
**Статус**: Брат [[raela-torn|Раели Торн]], завідувач зброї на арені  
**Розташування**: [[illium|Ілліум]]  

##### Опис

Касіель Торн – молодший брат Раели, відомий у Академії як вправний фехтувальник і завідувач зброї на арені. Колись він був одним із найперспективніших студентів, але після серйозного інциденту відмовився від магії. На його тілі почали з’являтися таємничі тріщини кожного разу, коли він використовував закляття. Щоб приховати їх, Касіель вкриває своє тіло татуюваннями, однак це не змінює його болючу правду – магія для нього закрита. Він не хоче, щоб хтось бачив його слабкість, тому тримається відсторонено від будь-яких дискусій про нестабільність магії.

##### Зовнішність  
**Статура**: Високий, міцний, з рельєфними м’язами, загартованими роками тренувань.  
**Волосся**: Довге, руде, трохи розпатлане, зазвичай частково зібране в хвіст. 
**Обличчя**: Риси обличчя різкі, виразні, часто виглядає хитрим або навіть насмішкуватим. Його посмішка зазвичай приховує справжні емоції.  
**Особливості**: Все тіло вкрите татуюваннями, які маскують тріщини, залишені магією.  

##### Характер
  
**Привітний, але загадковий**: Часто усміхається, жартує, але його справжні наміри важко розгадати.  
**Терплячий і холоднокровний**: Рідко діє імпульсивно, завжди обмірковує ситуацію перед тим, як зробити крок.  
**Має внутрішню боротьбу**: Він хоче допомогти Академії у складні часи, але розуміє, що вже не може повернутися до магії, що його пригнічує.  
**Поважає силу**: Цінує тих, хто вміє постояти за себе. Лише сильні, на його думку, заслуговують на повагу.  

##### Навички

**Майстер меча та кинжала**: Один з найкращих фехтувальників Академії.  
**Швидкість та точність**: Володіє техніками блискавичних атак, завдаючи удари швидше, ніж супротивник встигає зреагувати.  
**Старовинні бойові техніки**: Опанував методи бою, які давно вийшли з ужитку, що робить його стиль унікальним.  


##### Стосунки
**[[raela-torn|Раела Торн]]** – його старша сестра, але сам Касіель ставиться до неї як до молодшої. Він бачить у ній потенціал, але також вважає, що вона надто фанатично прив’язана до магії. Вони часто сперечаються, бо мають протилежні погляди, проте в глибині душі піклуються одне про одного.

##### Цікаві факти

**Татуювання**: Він не просто покриває своє тіло візерунками – кожне татуювання має значення, пов’язане з його минулим, поразками та перемогами але тримає це в секреті.  

**Страх перед магією**: Хоча він цього не визнає, Касіель боїться, що одного дня у нього не буде вибору і магія зруйнує його остаточно.  

**Улюблена зброя**: Касіель завжди носить при собі кинджал, подарований [[raela-torn|Раелою]], хоча й не показує цього відкрито.  

Завдяки посиденькам с гравцями - було визначено що у нього абсолютна нетолерантність до алкоголю.
